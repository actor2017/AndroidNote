1.《卜算子·咏梅》
作者：毛泽东
风雨送春归，飞雪迎春到。
已是悬崖百丈冰，犹有花枝俏。
俏也不争春，只把春来报。
待到山花烂漫时，她在丛中笑。


2.《采桑子·重阳》
作者: 毛泽东
人生易老天难老，
岁岁重阳。
今又重阳，
战地黄花分外香。

一年一度秋风劲，
不似春光。
胜似春光，
廖廓江天万里霜。


3.《蝶恋花·从汀州向长沙》
作者: 毛泽东
六月天兵征腐恶，
万丈长缨要把鲲鹏缚。
赣水那边红一角，
偏师借重黄公略。

百万工农齐踊跃，
席卷江西直捣湘和鄂。
国际悲歌歌一曲，
狂飙为我从天落。


4.《蝶恋花·答李淑一》
作者: 毛泽东
我失骄杨君失柳，
杨柳轻扬直上重霄九。
问讯吴刚何所有，
吴刚捧出桂花酒。

寂寞嫦娥舒广袖，
万里长空且为忠魂舞。
忽报人间曾伏虎，
泪飞顿作倾盆雨。


5.《贺新郎·别友》
  作者: 毛泽东
  挥手从兹去。
  更那堪凄然相向，
  苦情重诉。
  眼角眉梢都似恨，
  热泪欲零还住。
  知误会前番书语。
  过眼滔滔云共雾，
  算人间知己吾和汝。
  人有病，
  天知否？

  今朝霜重东门路，
  照横塘半天残月，
  凄清如许。
  汽笛一声肠已断，
  从此天涯孤旅。
  凭割断愁丝恨缕。
  要似昆仑崩绝壁，
  又恰象台风扫寰宇。
  重比翼，
  和云翥。


6.《贺新郎·读史》
  作者: 毛泽东
  人猿相揖别。
  只几个石头磨过，
  小儿时节。
  铜铁炉中翻火焰，
  为问何时猜得？
  不过几千寒热。
  人世难逢开口笑，
  上疆场彼此弯弓月。
  流遍了，
  郊原血。

  一篇读罢头飞雪，
  但记得斑斑点点，
  几行陈迹。
  五帝三皇神圣事，
  骗了无涯过客。
  有多少风流人物？
  盗跖庄蹻流誉后，
  更陈王奋起挥黄钺。
  歌未竟，
  东方白。


7.《浣溪沙·和柳亚子先生》
  作者: 毛泽东
  一九五零年国庆观剧，柳亚子先生即席赋《浣溪沙》，因
  步其韵奉和。

  长夜难明赤县天，
  百年魔怪舞翩跹，
  人民五亿不团圆。

  一唱雄鸡天下白，
  万方乐奏有于阗，
  诗人兴会更无前。


8.《减字木兰花·广昌路上》
  作者: 毛泽东
  漫天皆白，
  雪里行军情更迫。
  头上高山，
  风卷红旗过大关。

  此行何处？
  赣江风雪迷漫处。
  命令昨颁，
  十万工农下吉安。


9.《浪淘沙·北戴河》
  作者: 毛泽东
  大雨落幽燕，
  白浪滔天，
  秦皇岛外打鱼船。
  一片汪洋都不见，
  知向谁边？

  往事越千年，
  魏武挥鞭，
  东临碣石有遗篇。
  萧瑟秋风今又是，
  换了人间。